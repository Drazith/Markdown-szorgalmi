# Markdown-szorgalmi
Ez a repository a Modern szoftverfejlesztési eszközök tantárgy Markdown szorgalmi feladatához lett létrehozva.<br>
## A feladat leírása.
Írnunk kell egy rövid, receptszerű leírást, hogyan etetnénk meg az aranyhalakat, tyúkokat, langusztákat (bármilyen általunk választott kedvenc állatkát). A hossza legyen kb. 2-3 oldal.<br>
A markdown minél több lehetőségét ki kell használni! Tehát, képet, ábrát be kell linkelni.<br>
## Az általam választott téma
Gyerekként többféle akváriumi halat tartottam otthon, amelyek közül a feladat megoldásához a ***szivárványos guppik*** bemutatását és etetését választottam.<br>
A halakkal kapcsolatos információkat az Akvainfó honlapon található részletes [cikkből](https://akvainfo.com/szivarvanyos-guppi/) vettem.<br>
Ezen kivül felhasználtam gyerekkorom egyik kedvenc olvasmányát is a Horn-Zsilinszky Akvarisztika című könyvet.<br>
Az etetéssel kapcsolatos javaslatoknál felhasználtam a gyerekkori emlékeimet is.<br>
## A halfajta bemutatása
A szivárványos guppi az egyik legnépszerűbb és legelterjedtebb trópusi eredetű díszhal, a *(Poecilia reticulata)* a Poeciliidae, azaz az elevenszülő fogaspontyfélék családjába tartozik. Elterjedését tekintve Dél-Amerikában *(elsősorban Barbados, Venezuela, Trinidad és Guayana)*, a trópusi és a szubtrópusi éghajlaton őshonos. Természetesen Európában, Ázsiában és Afrikában is elterjedt a guppik tenyésztése, mint természetes szúnyogok elleni biológiai védekezési megoldás. Az első példányai 1908-ban kerültek Európába. Magyarországon Egerben és Miskolctapolcán is élnek melegvízű forrásokban. Az éghajlathoz, a természeti adottságokhoz alkalmazkodva megjelenésük nagyon változatos színben és méretben is, a nőstények és a hímek esetében egyaránt. Nagyon variabilis faj, ezt a nagyfokú változékonyságát kihasználva megszámlálhatatlan tenyészváltozatát hozták létre. A guppi tenyészváltozatokat elsősroban az úszóformák alapján osztályozzák. Az egyes úszótípusokon belül külön színcsoportok alapján további kategorizálás is előfordul. A hímek természetes előfordulásuk esetén 2,5-3 cm hosszúságúra nőnek, míg a nőstények akár ennek a duplájára, 5-6 cm-re is kifejlődhetnek. A nemesített guppik akár kétszer akkorára is nőhetnek, mint a természetes változatok. A hímek könnyen felismertjük az oldalukon található fekete szemfoltból. A szemfoltok körül a szivárvány minden színében pompáznak, innét ered a zoológiai nevük, a szivárványos guppi elnevezés. A szivárványos megjelenésben leggyakrabban a kék, zöld sárga és a piros színvilág emelkedik ki. A hát- és a farokúszóik alapján sokféle változatú egyedek születnek: körfarkú, lírafarkú, fátyolfarkú. Megjelenésük annyira változatos, hogy biztosan nincs két egyforma hal. Természetes élőhelyükön kedvelik a nyugodt vízi területeket, sok vízinövénnyel. Ideális körülmények között áltagosan 4 évig élnek.<br>
![Szivárványos guppik](https://github.com/Drazith/Markdown-szorgalmi/blob/main/szivarvanyos-guppi.jpg "Szivárványos guppik")<br>
### Megfelelő tartási körülményei
Tiszta vízben érzik magukat a legjobban, nem kifejezetten érzékenyek a víz tisztaságára, megélnek az enyhén szennyezett vízben is. Nem nevezhetjük igénytelen fajtának, inkább „szívósnak”. A guppik számára a 23-27 °C közötti vízhőmérséklet a legjobb. A semleges kémhatású 6-8 PH értékű vizet szeretik a legjobban. Sem a savas, sem a lúgos vizet nem kedvelik, ahogy a városi klóros csapvíz sem nekik való. Amennyibe csak csapvíz áll rendelkezésünkre, mindig használjunk vízkezelőt, ami semlegesíti a klórt és nehézfémeket. Vízkeménység szempontjából pedig a közepesen keménytől a keményig (8-20nk) megfelelő számukra. Tartsuk világos helyen az akváriumot, hiszen a növényeknek fotoszintetizálásához és az akváriumban lakók jó közérzetéhez ez alapvető életkörülmény. Világítás szempontjából nincs nagy igényük, a guppik sötétebb és világosabb akváriumban is jól érzik magukat.<br>
Minimum 40 literes medencében érdemes tartani, átlagosan 60 literre 4-6 hal tartása ajánlatott. *Gyerekkoromban az akváriumok ragasztása és a jelentős falvastagság miatt csak kisebb méretű akváriumot használhattunk, nekem egy 30 és egy 40 literes akváriumom volt, amelyben az előbb ajánlott darabszámnál több halat tartottam.* Mozgékony halak, az akvárium felső részében úszkálnak, tágas úszótérre van szükségük. Minél nagyobb az úszóterük, annál nagyobb méretűre nőnek meg.<br>
Ha nem megfelelő a víz oxigén szintje, növekedésük lelassul, és hamar betegek lesznek. Érdemes növényekkel beültetni az akváriumot, így természetes oxigén ellátásról is gondoskodunk és eleségről is egyszerre. Egyik kedvenc növényük a sallangos vízipáfrány. Szeretnek az úszó vízinövények gyökerei, vagy stem növények között bújkálni. A dús növényzet remek búvóhelyet biztosít az guppi utódoknak is.<br>
### Kompatibilitása más halfajtákkal
A guppikhoz megfelelő társak a kisebb méretű, békés, nyugodt természetű halakat ajánlunk. Jól kijönnek az elevenszülő fogaspontyokkal, széleshátú fogasponttyal, a jukatáni fogasponttyal, vagy akár a mexikói kardfarkú hallal. *Én mexikói kardfarkú hallal - Xifó - és Poecilia (Mollienisia) velifera - Molli - halakkal együtt tartottam guppikat és tényleg nem volt probléma a közös tartásuk során. Legfeljebb a szaporulat nem volt olyan óriási, mert mindegyik fajta előszeretettel fogyasztja a kisméretű példányokat.* Vigyázzunk, kerüljük el a guppik agresszív halakkal való társítását, ugyanis a fátyolszerű farokúszójukat könnyen kiharaphatják, és ez akár végzetes sérülés lehet. Ideális nemi arány, ha mindig több nőstényt tartunk együtt és kevesebb hímet. Javasolt megoszlás, ha három nőstényhez egy hímet választunk. Az udvarlás során a hímek kifárasztják a nőstényeket.<br>
## Etetésük
Etetésükre alkalmas a száraz táp, kiegészítve nyers, fött vagy fagyasztott növényekkel. A guppiknak fontos a fehérjében gazdag eledel, kisebb eséllyel betegednek meg és több lesz az utódok száma is. Az egészségük érdekében fontos, hogy gyakran kapjanak élő eledelt is. Szívesen fogyasztják a puhább algákat is az akvárium faláról vagy növények leveléről. A gyakori etetést kedvelik **lehetőség szerint naponta kétszer** kapjanak tápláló és változatos eleséget. Korábban elsősorban az élő táppal etetést javasolták - lásd: Akvarisztika könyv - azonban a mai modern és fehérjedús száraz tápok alkalmasak az élő tápos etetés nagyobb részének kiváltására. Élő eleségnek megfelelő számukra a Tubifex, a Vörös szúnyoglárva és a Vízibolha. Otthoni tartásra a legegyszerűbb a Tubifex tubifex (Csővájó féreg), amelyet a hűtőben egy dunsztosüvegben tartva és a vizet naponta egyszer lecserélve korlátlan ideig eltarthatunk. Oxigénigényes fajta, ezért mindenképpen szükséges a gyakori vízcsere. Kisebb méretű halak esetén akár össze is lehet vagdosni a tubifexet és úgy táplálni vele a halakat. A Tubifexxel nem lehet túletetni a halakat, mert amit esetleg nem esznek meg, az az akvárium alján tovább él és esetleg később a halak elfogyasztják. Természetesen ma már minden itt felsorolt élő eleség kapható jó minőségű szárított formában is.
