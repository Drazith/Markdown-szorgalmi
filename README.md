# Markdown-szorgalmi
Ez a repository a Modern szoftverfejlesztési eszközök tantárgy Markdown szorgalmi feladatához lett létrehozva.<br>
## A feladat leírása
Egy rövid, receptszerű leírás készítése 2-3 oldal terjedelemben, a Markdown minél több lehetőségének kihasználásával. A téma egy általunk választott választott állat etetésének leírása.<br>
## Az általam választott téma
Gyerekként többféle akváriumi halat tartottam otthon, amelyek közül a feladat megoldásához a ***szivárványos guppik*** bemutatását és etetését választottam.<br>
A halakkal kapcsolatos információkat az Akvainfó honlapon található részletes [cikkből](https://akvainfo.com/szivarvanyos-guppi/) vettem.<br>
Ezen kívül felhasználtam gyerekkorom egyik kedvenc olvasmányát is a Horn-Zsilinszky szerzőpáros Akvarisztika című könyvét, valamint a gyerekkori emlékeimet is.<br>
## A halfajta bemutatása
A szivárványos guppi az egyik legnépszerűbb és és egyik leggyakoribb akváriumhal a világon, a *(Poecilia reticulata)* a Poeciliidae, azaz az elevenszülő fogaspontyfélék családjába tartozik. Elterjedését tekintve Dél-Amerikában *(elsősorban Barbados, Venezuela, Trinidad és Guayana)*, a trópusi és a szubtrópusi éghajlaton őshonos. Természetesen Európában, Ázsiában és Afrikában is elterjedt a guppik tenyésztése, mint természetes szúnyogok elleni biológiai védekezési megoldás. Az első példányai 1908-ban kerültek Európába. Magyarországon Egerben és Miskolctapolcán is élnek melegvízű forrásokban. A szivárványos guppi számos változatban létezik, és a különböző színváltozatok, uszonyformák és mintázatok miatt nagy népszerűségnek örvend a hobbiakvaristák körében. Nagyon variabilis faj, ezt a nagyfokú változékonyságát kihasználva megszámlálhatatlan tenyészváltozatát hozták létre. A guppi tenyészváltozatokat elsősroban az úszóformák alapján osztályozzák. Az egyes úszótípusokon belül külön színcsoportok alapján további kategorizálás is előfordul. A hímek általában élénkebb színekkel rendelkeznek és hosszabb uszonyaik vannak, míg a nőstények általában kisebbek és visszafogottabb színekkel rendelkeznek. A hímek természetes előfordulásuk esetén 2,5-3 cm hosszúságúra nőnek, míg a nőstények akár ennek a duplájára, 5-6 cm-re is kifejlődhetnek. Egyik leginkább megkülönböztető jellemzője a szivárványos guppinak az úgynevezett "szivárvány" vagy "fényjáték" a testén. Ez a csillogó, élénk színű foltokból álló mintázat teszi igazán vonzóvá ezeket a halakat. A színváltozatok között megtalálhatók a vörös, sárga, kék, zöld és lila árnyalatai, amelyek együtt alkotják a szemet gyönyörködtető megjelenést. A hímet könnyen felismertjük az oldalukon található fekete szemfoltból. A szemfoltok körül a szivárvány minden színében pompáznak, innét ered a zoológiai nevük, a szivárványos guppi elnevezés. Megjelenésük annyira változatos, hogy biztosan nincs két egyforma hal. Természetes élőhelyükön kedvelik a nyugodt vízi területeket, sok vízinövénnyel. Ideális körülmények között áltagosan 4 évig élnek. A szivárványos guppi barátságos és könnyen kezelhető hal, ideális választás az akvarisztika kezdők és tapasztaltak számára egyaránt. A színpompás megjelenésük, élénk személyiségük és könnyű gondozásuk miatt a legnépszerűbb akváriumi halak közé tartoznak.<br>
Szivárványos guppik:<br>
![Szivárványos guppik](https://github.com/Drazith/Markdown-szorgalmi/blob/main/szivarvanyos-guppi.jpg "Szivárványos guppik")<br>
### Megfelelő tartási körülmények
Tiszta vízben érzik magukat a legjobban, de nem kifejezetten érzékenyek a víz tisztaságára.<br>
Azonban a szivárványos guppik tartása során is fontos biztosítani a megfelelő környezeti feltételeket az egészségük és jólétük érdekében. Íme néhány fontos tényező:
1.	Akvárium mérete: Legalább 40-60 literes akvárium ajánlott egy kis csoport (4-6 db) szivárványos guppi számára. Minél nagyobb a hely, annál jobban érzik magukat. *Gyerekkoromban az akváriumok ragasztása és a jelentős falvastagság miatt csak kisebb méretű akváriumot használhattunk, nekem egy 30 és egy 40 literes akváriumom volt, amelyben az előbb ajánlott darabszámnál több halat tartottam.*
2.	Vízparaméterek: A szivárványos guppik számára ideális vízparaméterek általában a következők:
    - hőmérséklet: 24-28 Celsius fok között
    - pH: 6,8-7,8 között
    - vízkeménység: 10-20 dH
3.	Szűrés és oxigénellátás: Szivárványos guppik szeretik a tiszta vizet és a jó oxigénellátást. Ha nem megfelelő a víz oxigén szintje, növekedésük lelassul, és hamarabb betegek lesznek. Egy hatékony szűrőrendszer és egy levegőztető készülék segíthet fenntartani a vízminőséget.<br>
4.	Vízcserék: Rendszeres vízcserékre van szükség a szivárványos guppik akváriumában annak érdekében, hogy megakadályozzuk a vízminőség romlását. Hetente cseréljük ki a vízmennyiség negyedét/ötödét.
5.	Dekoráció és növények: Biztosítsunk elegendő búvóhelyet és úszótérteret számukra. Még akkor is, ha a szivárványos guppik nem igényelnek bonyolult díszítést, néhány műnövény vagy valódi növény hozzájárulhat a természetes környezethez. A dús növényzet remek búvóhelyet biztosít az guppi utódoknak is.
6.	Táplálkozás: Adjon nekik változatos étrendet, beleértve a száraz és fagyasztott élelmiszereket is. A kiegyensúlyozott táplálkozás hozzájárul az egészségükhöz és a színváltozatosságukhoz.<br>
### Kompatibilitása más halfajtákkal
Szivárványos guppik társas lények, így legalább három egyedet tartsunk együtt. Hasonló méretű és békés halakkal is együtt tarthatók. Jól kijönnek az elevenszülő fogaspontyokkal, széleshátú fogasponttyal, a jukatáni fogasponttyal, vagy akár a mexikói kardfarkú hallal. *Én mexikói kardfarkú hallal - Xifó - és Poecilia (Mollienisia) velifera - Molli - halakkal együtt tartottam guppikat és tényleg nem volt probléma a közös tartásuk során. Legfeljebb a szaporulat nem volt olyan óriási, mert mindegyik fajta előszeretettel fogyasztja a kisméretű példányokat.* Vigyázzunk, kerüljük el a guppik agresszív halakkal való társítását, ugyanis a fátyolszerű farokúszójukat könnyen kiharaphatják, és ez akár végzetes sérülés lehet.<br>
## A guppik etetése
Etetésükre alkalmas a száraz táp, kiegészítve nyers, fött vagy fagyasztott növényekkel. A guppiknak fontos a fehérjében gazdag eledel, kisebb eséllyel betegednek meg és több lesz az utódok száma is. Az egészségük érdekében fontos, hogy gyakran kapjanak élő eledelt is. Szívesen fogyasztják a puhább algákat is az akvárium faláról vagy növények leveléről. A gyakori etetést kedvelik **lehetőség szerint naponta kétszer** kapjanak tápláló és változatos eleséget. Korábban elsősorban az élő táppal etetést javasolták - lásd: Akvarisztika könyv - azonban a mai modern és fehérjedús száraz tápok alkalmasak az élő tápos etetés nagyobb részének kiváltására. Élő eleségnek megfelelő számukra a Tubifex, a Vörös szúnyoglárva és a Vízibolha. Otthoni tartásra a legegyszerűbb a Tubifex tubifex (Csővájó féreg), amelyet a hűtőben egy dunsztosüvegben tartva és a vizet naponta egyszer lecserélve korlátlan ideig eltarthatunk. Oxigénigényes fajta, ezért mindenképpen szükséges a gyakori vízcsere. Kisebb méretű halak esetén akár össze is lehet vagdosni a tubifexet és úgy táplálni vele a halakat. A Tubifexxel nem lehet túletetni a halakat, mert amit esetleg nem esznek meg, az az akvárium alján tovább él és esetleg később a halak elfogyasztják. Természetesen ma már minden itt felsorolt élő eleség kapható jó minőségű szárított formában is.<br>
![Tubifex](https://github.com/Drazith/Markdown-szorgalmi/blob/main/Tubifex.jpg "Élő Tubifex csomó")<br>
Egy javasolt etetési naptár guppikhoz<br>
|Hétfő|Kedd|Szerda|Csütörtök|Péntek|Szombat|Vasárnap|Napszak|
|-----|----|------|---------|------|-------|--------|-------|
|táp  |táp |táp   |táp      |táp   |élő    |élő     |reggel |
|táp  |élő |táp   |élő      |táp   |élő    |élő     |este   |<br>

A javaslat figyelembe veszi a mai kiváló minőségű haltápokat, valamint azt, hogy hétköznap a reggeli munkába indulásnál nem jut sok idő arra, hogy élő eleséggel foglalkozzon a hobbi akvarista. Ez az étrend azonban véleményem szerint biztosítja a guppik tápanyagigényét és a megfelelő tartási körülményekkel együtt a hosszú és egészséges életét.<br>
## A dolgozat készítője
Kovács Balázs vagyok a Széchenyi István Egyetem levelező tagozatos mérnökinformatikus hallgatója.<br>
A NEPTUN kódom: P48W79


